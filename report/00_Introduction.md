# Introduzione

Nel contesto odierno il dato è una delle più grandi fonti di guadagno al mondo. Le organizzazioni sono sempre più esperte nella raccolta e monetizzazione di informazioni, ciò crea numerose opportunità di business ma altrettante di furto di dati, leak e violazione della privacy.

L’anonimizzazione dei dati è il processo mediante il quale i dati vengono “puliti”, rimuovendo o criptando tutte le informazioni personali che potrebbero portare all’identificazione di un individuo. La pseudo-anonimizzazione, invece, è il processo mediante il quale si riduce la possibilità di identificare un individuo, senza però azzerarla.
L’obiettivo di tali procedure è l’assicurazione di un livello di privacy adeguato mantenendo però la struttura dei dati, in modo che ne possano venire ricavate informazioni significative anche post-anonimizzazione.

L’anonimizzazione ha anche un ruolo fondamentale nello sviluppo e nell’impiego di Intelligenze Artificiali all’interno della società. In tale contesto vi è un ampio impiego di tecniche per l’anonimizzazione dei dataset mediante varie tecniche, quelle tradizionali si focalizzano sul “mascheramento dei dati” (i dati vengono offuscati es. criptandoli). Un buon livello di anonimato potrebbe convincere più soggetti a condividere i propri dati, migliorando significativamente la qualità dei dataset e quindi anche la performance di tali AI. Le AI si basano sui dati, pertanto l’accesso a moli più grandi di informazioni è il fulcro per sbloccarne il completo potenziale. Questo rende l’anonimizzazione un tema sempre più cruciale sia dal punto di vista delle organizzazioni che dello sviluppo e progresso della società.

Questo studio punta a realizzare un'ontologia completa sull'anonimizzazione dei dati. Tale ontologia dovrà rappresentare adeguatamente tutto il processo di anonimizzazione, a partire dalla differenziazione delle tipologie di documenti da cui estrarre i dati, alla scelta dei dati più significativi e tecniche di anonimizzazione adottabili. Si andrà inoltre ad implementare un applicativo che dimostri l'efficacia dell'ontologia.
