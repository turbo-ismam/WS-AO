# Conclusioni e sviluppi futuri

## Considerazioni
Il Web Semantico è l'idea secondo la quale l'informazione dovrebbe essere espressa associandovi delle informazioni aggiuntive, in maniera da stabilirne il contesto semantico, le proprietà, relazioni e regole. 
### Vantaggi
I vantaggi non hanno solamente a che vedere con la velocità con cui i motori di ricerca possono elaborare quantità sempre maggiori di informazioni, ma soprattutto sull'usabilità delle risorse in rete. Se il Web Semantico fosse al massimo delle sue capacità, avremmo delle informazioni prive di ambiguità semantica, sarebbe possibile identificare tempetivamente solamente le informazioni rilevanti, colmando anche l'*information overload* che si verifica ai giorni nostri.
### Svantaggi
Lo svantaggio più significativo è che per gli umani non è immediato inserire informazioni nel Web fornendo al contesto i metadati necessari a RDF. Tale difficoltà è uno dei punti critici del Web Semantico dato il rallentamento del processo di inserimento è alquanto limitante per la grande parte degli utenti nel web, che non sono disposti ad accettare tale rallentamento. Per tale motivo il passo principale da compiere per passare dal Web tradizionale al più ricco Web Semantico non dipende solamente dalle applicazioni intelligenti, ma anche dallo sviluppo di interfacce abbastanza semplici e di facile comprensione.

## Conclusioni
L'obiettivo di questo progetto era quello di produrre un software applicando le conoscenze acquisite durante il corso, il gruppo si ritiene soddisfatto dal lavoro svolto e di come questo sia stato realizzato. Nonostante le iniziali perplessità riguardo il dominio propostoci, dopo un'attenta analisi del dominio siamo riusciti ad estrapolare le informazioni principali per poter realizzare un'applicazione che mostri il potenziale dell'ontologia. I dubbi principali riguardano l'aver compreso appieno il dominio dell'ontologia, essendo esso una cosa nuova e sconosciuta per tutti i membri del gruppo.

## Sviluppi futuri
Il modello implementato è una versione basilare sull'ontologia pensata, un naturale ampliamento potrebbe derivare dalla correlate di altre onotologie esistenti, comprendendo ulteriori argomenti intersecanti come ad esempio la tipologia e il formato dei dati inseriti. Un aspetto un po' trascurato nell'applicativo è il formato di inserimento dei dati che in questo momento corrisponde unicamente ad una stringa di testo ma che potrebbe venire ampliato a vari altri come ad es. .csv. Inoltre, vengono citate numerose tecniche ma nell'applicativo viene utilizzata sempre la stessa, si potrebbe pensare di far anonimizzare all'utente attraverso le tecniche che più gli aggradano.
Sempre riguardo all'applicazione, si potrebbe far decidere all'utente la libreria di Machine Learning da utilizzare per il riconoscimento dei dati sensibili, o addirittura permettere all'utente di etichettare manualmente i dati che ritiene sensibili.
